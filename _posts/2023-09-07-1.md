---
title: Как да си направите блог
description: Ето как да си направите напълно безплатен статичен блог без нужда от програмиране
category: 0
permalink: /:categories/направи-си-блог/
comments: true
author: main
layout: post
---

Ако този блог ви харесва и искате да направите ваш собствен блог, идентичен на моя, следвайте тези инструкции. 
Блогът използва технологии, които са трудни за използване от непрограмисти, но въпреки това, мисля че 
можете да се справите с това.

За целта ви е нужен [GitHub](https://github.com) акаунт. След като се регистрирате и влезете във вашия акаунт,
отворете следния линк: [github.com/salif/blog.salif.eu/fork](https://github.com/salif/blog.salif.eu/fork).

В полето „Repository name“ въведе име. Ако не искате да използвате ваш собствен домейн за блога, препоръчвам да въведете като име:

„`потребителското ви име`.github.io“, например: 
`myusername.github.io`. Така блогът ви ще бъде на този адрес.

В противен случай, няма значение какво ще бъде името, може да бъде примерно `myblog`.

След това натиснете бутона „Create fork“. Това ще създаде копие на моето хранилище \(repository\) във вашия акаунт. 
След това следват две стъпки: 

* [да конфигурирате вашия блог](#конфигуриране)
* [да го публикувате онлайн](#публикувайте-блога-си-онлайн)

### Конфигуриране

Изтрийте следното от хранилището ви:

* `assets/icons/` - вътре има иконки, изтрийте ги и ако искате сложете ваши иконки, за да ги генерирате използвайте [favicon-generator.org](https://www.favicon-generator.org/)
* `favicon.ico` - изтрийте иконката
* `_posts/` - изтрийте всички файлове в тази папка, те са предназначени за моя блог, а не за вашия
* 

Редактирайте следните файлове:

* `_data/authors.yml` - заместете моите данни с вашите, може да пропуснете имейл адреса, не се използва никъде в блога
* `_includes/verification.html` - изтрийте съдържанието на файла, но не и самия файл, или само заместете линковете с ваши профили
* `about.md` и `contact.md`

Редактирайте файла `_config.yml` и промене стойностите на:

* `author`: не знам къде се използва в блога, може би за някой plugin.
* `title`: заглавие на блога
* `description`: кратко описание на блога
* `url`: адреса на блога, без `/` в края, например `https://myusername.github.io`
* `baseurl`: сложете името на хранилището ви ако не сте го кръстили `myusername.github.io`, иначе го оставете празно
* `goatcounter_code`: ако използване [GoatCounter](https://goatcounter.com), сложете кода, в противен случай, изтрийте съдържанието на файла `_includes/counter.html`, но не и самия файл
* `translate_code`: копирайте го от `url`, но без `https://`, заместете точките с тирета, примерно, ако `url` е `https://myusername.github.io`, сложете `myusername-github-io`
* `disqus_code`: ако използвате [Disqus](https://disqus.com), сложете кода, в противен случай слагайте `comments: false`, вместо `comments: true`, във вашите публикации

### Публикувайте блога си онлайн

За да бъде вашият блог онлайн, трябва да го публикувате в „GitHub Pages“. Изтрийте файла `CNAME`, който се намира в хранилището.
После отидете в настройките на вашето хранилище като отворите таба „Settings“, този таб би трябвало да е последният в редица
от табове започващ с „Code“, „Pull requests“, „Actions“. След това ще видите вертикални табове, намерете и отворете 
таба „Pages“. После под „Build and deployment“ ще видите настройка „Source“, тя би трябвало да е настроена 
на „Deploy from a branch“. После под „Branch“ натиснете „None“ за избор на branch, изберете `osnoven`, до него изберете 
папка `/ (root)` и натиснете „Save“. Ако всичко е успешно, блогът ви трябва да е онлайн.

Ако сте кръстили хранилището на блога ви `myblog`, адресът му е:

„https://`потребителското ви име`.github.io/myblog/“

например: `https://myusername.github.io/myblog/`

Ако искате, настройте собствен домейн под „Custom domain“.

Ако не се справите или имате въпроси, се [свържете с мен](/контакт).
